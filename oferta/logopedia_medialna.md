---
layout: subpage
hero: "dreamstime_75973715.jpg"
title: "Logopedia medialna"
hero-position: "100% 20%"
---

To dział logopedii zajmujący się szkoleniem w zakresie poprawnej wymowy 
i emisji głosu. Oferta skierowana do osób, dla których głos i dykcja 
stanowią podstawę warsztatu pracy związanego np. z różnego rodzaju 
wystąpieniami publicznymi. Dotyczy przede wszystkim: nauczycieli, 
wykładowców, dziennikarzy, prawników, prezenterów, lektorów itp. 


Logopedia medialna jest składową wiedzy z wielu dziedzin z zakresu kultury 
żywego słowa,fonetyki,emisji głosu, interpretacji tekstów, techniki 
mówienia.Dlatego też naszą ofertę kierujemy do osób, które wybierając 
drogę dalszego rozwoju, chciałyby przygotować się do egzaminów do szkół 
teatralnych czy do pracy w radio lub telewizji. Logopedia medialna 
skierowana jest do wszystkich, których praca wiąże się z kontaktami 
międzyludzkimi, czyli dziennikarzy, prawników, nauczycieli, lekarzy, 
telemarketerów, spikerów, pracowników PR. Osoby te powinny umieć 
dobierać środki i sposoby wypowiedzi w zależności od tego do kogo mówią, 
w jakich warunkach i w jakim celu. Sprawność artykulacyjna, wyrazistość 
mowy i właściwa forma realizowanej wypowiedzi świadczą o umiejętności 
posługiwania się odpowiednimi środkami wyrazu w budowaniu komunikatu. 

To właśnie logopedia medialna pomaga wykształcić te  środki i sposoby. 
Jest to świetne rozwiązanie, aby podnieść swoje kompetencje, a także wyeliminować 
problemy związane z mową. 

Życie stawia przed Państwem nowe wyzwania? Musicie przemawiać do grupy osób, 
a nigdy tego nie robiliście. Zżera Was stres i słowa więzną w gardle? 
To znakomita okazja do spotkania z naszym logopedą. Dowiecie się Państwo 
jak prawidłowo oddychać, poznacie techniki relaksacyjne i nauczycie panowania nad głosem.
Terapia logopedyczna dobierana jest indywidualnie, zależnie od 
wieku, potrzeb i umiejętności osoby bezpośrednio zainteresowanej. 
Ćwiczenia są wykonywane w gabinecie pod nadzorem logopedy, ale klienci 
dostają też materiały do ćwiczeń w domu. Regularna praca nad aparatem mowy 
daje najlepsze rezultaty. W efekcie nabierzecie Państwo pewności siebie i przezwyciężycie trudności. 
